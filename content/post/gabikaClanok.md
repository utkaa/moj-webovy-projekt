---
title: Skúsenosť s ASMR, 2. časť
date: 2019-05-15
tags: 
    - ASMR
    - experience
---

_Ahoj, volám sa Gabika a v tomto článku by som rada predstavila moju cestu k ASMR. Podobne, ako iní 'normálni' ľudia, ani ja som donedávna nemala potuchy, čo je ASMR a ako môžu rôzne zvuky vyvolávať v človeku pokoj._ 	
  
_Keď som začala pred štyrmi rokmi bývať v Brne, nepoznala som tu veľa ľudí. Preto sa mi občas stávalo, že som sa stravovala sama, na internáte. Spomínam si, ako som raz popri obede čítala článok na internete, v ktorom sa písalo o fenoméne ázijských videí, v ktorých ľudia jedia a zároveň sa pritom natáčajú. Čiže niečo na spôsob - budem tvoj obedový kamarát, ak si pustíš moje video._

<img src="http://bit.ly/2E9VAkU" alt="chobotnica" width="80%"> 
  
_Myšlienka toho, že by som sa mala na niekoho pozerať, ako do seba napcháva chobotnice, mi prišla naozaj zúfalá. Ale predsa!! Nedalo mi to, a tak som sa o chvíľu našla pri sledovaní ázijských YouTube videí. Netrvalo dlho a táto činnosť sa stala mojou každodennou záležitosťou. Už som nebola sama a zároveň som spozorovala, že pri niektorých zvukoch, ktoré ľudia vo videu vydávali mi spôsobovali zimomriavky. Vtedy som si zistila, čo je ASMR._
  
_Odvtedy som si prostredníctvom ASMR videí (nielen o jedle) navodzovala príjemné pocity - napríklad počúvaním šepotu alebo šumu morských vĺn. Zaspávala som pri nich, utlmovala som si nimi stres. Jednoducho, uvedomila som si, ako málo mi stačí na potlačenie negatívnych emócií._

<img src="http://bit.ly/2vZMTFk" alt="stetec" width="80%"> 

_Dnes medzi moje obľúbené ASMR YouTube kanály patria [SAS-ASMR](https://www.youtube.com/channel/UCp4LfMtDfoa29kTlLnqQ5Mg) a [Gentle Whispering-ASMR](https://www.youtube.com/user/GentleWhispering)._
